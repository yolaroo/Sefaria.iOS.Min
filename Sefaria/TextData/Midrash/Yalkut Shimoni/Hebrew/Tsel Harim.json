{
    "versionTitle": "Tsel Harim",
    "sectionNames": [
        "Verse",
        "Number"
    ],
    "language": "he",
    "title": "Yalkut Shimoni",
    "text": [
        [
            "בראשית - פרק א - רמז א",
            "בעשרה מאמרות נברא העולם ומה תלמוד לומר והלא במאמר אחד היה יכול להבראות אלא ליפרע מן הרשעים שמאבדין את העולם שנברא בעשרה מאמרות וליתן שכר טוב לצדיקים שמקיימין את העולם שנברא בעשרה מאמרות:",
            "שנו רבותינו הני עשרה מלכיות כנגד מי. אמר ר' יוחנן כנגד עשרה מאמרות שבהן נברא העולם ומאי נינהו אי נימא ויאמר ויאמר דבראשית הני תשעה הוו בראשית נמי מאמר הוא דכתיב בדבר ה' שמים נעשו:",
            "אמר ר' עקיבא אלו עשרים ושנים אותיות שבהן נתנה כל התורה כלה והן חקוקין בעט שלהבת על כתר נורא של הקב\"ה ובשעה שבקש לבראות את העולם ירדו ועמדו לפני הקב\"ה זה אומר לפניו בי תברא את העולם וזה אומר לפניו בי תברא את העולם. בתחלה נכנס תי\"ו לפניו ואמר לפניו רבונו של עולם רצונך שתברא בי את העולם שבי אתה עתיד ליתן תורה לישראל על ידי משה שנאמר תורה צוה לנו משה. השיב הקב\"ה ואמר לאו מפני שאני עתיד לעשות בך רושם על מצחות האנשים שנאמר והתוית תי\"ו. מיד יצא מלפניו בפחי נפש. ואחר כך נכנס שי\"ן וכן כל אות ואות ואחרי כולן נכנס בי\"ת ואמר לפניו רבונו של עולם רצונך שתברא בי את העולם שבי אומרים בכל יום ברוך ה' לעולם אמן ואמן. השיב הקב\"ה הן ברוך הבא בשם ה' מיד קבלו הקב\"ה וברא בו את העולם בבי\"ת שנאמר בראשית ברא. ואל\"ף כיון שראה את הקב\"ה שקבל ממנו לברא את העולם עמד לו לצד אחד ושתק עד שקרא לו הקב\"ה ואמר לו אל\"ף מפני מה אתה שותק ואין אתה אומר לי כלום. השיב אל\"ף ואמר לו רבונו של עולם מפני שאין בי כח לומר לפניך כלום שכל האותיות מחושבים במנין מרובה ואני במנין מועט. בי\"ת בשתים גימ\"ל בשלשה וכן כולם ואני באחד. השיב הקב\"ה ואמר לו אל\"ף אל תתירא שאתה ראש לכולן כמלך. אתה אחד ואני אחד והתורה אחת שאני עתיד ליתן בך לעמי ישראל שנאמר אנכי ה' אלקיך:"
        ]
    ],
    "versionSource": "http://www.tsel.org/torah/yalkutsh/breshit.html",
    "maps": [],
    "heTitle": "ילקוט שמעוני",
    "titleVariants": [
        "Yalkut Shimoni"
    ],
    "textDepth": 2,
    "categories": [
        "Midrash"
    ]
}